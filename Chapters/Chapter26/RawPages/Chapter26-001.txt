IL MONTE SOLARO

Per andare al Monte Solaro dalla ‘piazza centrale’
di Anacapri, da dove parte la seggiovia, si prènde una
viuzza che sale su per la montagna fra villini e casette,
voltando ora a dèstra ora a sinistra, e che, un centinàio
di mètri dopo l’ùltima casa, smette di èssere una via
per diventare un sentièro. Allora comìncia la parte
più bèlla della salita, fra pini ed altri àlberi e arbusti,
sotto un sole che fa salire dalla tèrra, dai fiori e dalle
piante odori fòrti e caldi. E chi ha tèmpo e vòglia di
lasciare qualche vòlta il sentièro e di fare un giretto
per la montagna, troverà molte spècie di fiori e di piante
che non si tròvano in nessuna altra parte d’Itàlia.

«Quant'è bèlla, Capri! », esclamò Jòy quando, passate
le ùltime case, vide quel sentièro. « Adèsso capisco »,
disse, « perché si parla e si scrive tanto di quest’ìsola!
Non credo di avér mai visto nulla di così bèllo! Quanta
calma ... Pare di èssere soli al mondo». «Sì ...».

« Questo cièlo, questo sole, questo profumo di fiori, di
